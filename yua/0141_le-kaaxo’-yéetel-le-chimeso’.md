# Le Kaaxo’ yéetel le Chimeso’

##
Le Kaaxo’ yéetel le Chimeso’ ku biskuba’ob ka’achij. Chen ba’ale’ maantats’ ku paaklan ketlamo’ob. Juntéenake’, takchaj u báaxtiko’ob koche’ wóolis yo’osal u yiliko’ob máax u asab ma’alobil.

##
J-bino’ob te’ kúuchil wóoliso’ ka káaj u báaxalo’ob. Le kaaxo’ jach péeka’an, ba’ale’ le Chimeso’ mixtan u p’áatal paachil. Le Kaaxo’ le ken u kóoche’et le wóoliso’ náach ku k’uchuj,

ba’ale’ le chimeso’ ken xan u koche’ete’ jach asab náach ku tuuxtik. Beytuno’ le kaaxo’ káaj u ts’íikil.

##
Tu ch’a’aja’ob u t’aanil u beetiko’ob jump’éel si’ipilch’iin.

Yáax máan le Chimeso’ u meentuba ajkaláant chi’ naj,

beytuno’ le Kaaxo’ chen jump’éel gool tu yoksaj. Ts’o’okole’ máan le kaaxo’ u meentuba ajkaláant chi’ naj.

##
Le Chimeso’ tu koche’etaj le wóoliso’ ka’ tu yoksaj jump’éel gool. Le Chimeso’ tu tusaj le kaaxo’ ka’ tu yoksaj uláak’ gool.

Le Chimeso’ tu ch’inaj le wóolis yéetel u poolo’ ka’ tu yoksaj uláak’ gool. Jo’op’éel gool tu yoksaj le Chimeso’.

##
Le Kaaxo’ jach p’u’uja’an tumen ma’ tu náajaltaj le báaxalo’. Le Kaaxo’ ma’ uts tu yich ma’ leti’ náajalt le báaxalo’. Le Chimeso’ káaj u che’ej tumen u etaile’ táan u bobolchi’.

##
Le kaaxo’ jach táaj p’uja’an ka tu luk’aj le Chimeso’.

##
Táan u bin tu yotoche’ ka tu yilaj u na’ le Chimeso’. Ka k’áata’ab ti’, “ts’o’ok wáaj a wilik in paal”. Le Kaaxo’ ma’ tu nukaj mixba’al ti’ u na’ le Chimeso’, le na’o’ káaj u tuukul.

##
Ts’o’okole’, u na’ le Chimeso’ tu yu’ubaj jump’éel chaambel aawat.

“Áanteni’ in na’” ku juum le chaambel awato’. U na’ ch’imese’ jo’op u kaxan. Le chambel aawato’ ku juum ichil u chíim le Kaaxo’.

##
U na’ chimese’ aawatnajij, “¡k’a’abéetkúuns a muk’ óolal, in waal!” le chimeso’o’bo’ je’el u béeytal u cha’iko’ob jump’éel tu’bookile’. Le kaaxo’ káaj u u’uyikubaj k’oja’anil.

##
Le Kaaxo’ ke’ebnajij. Ts’o’o’kole’, káaj u luuk’ yéetel túub. Ts’o’o’kole’, kaj u je’etsíim yéetel se’en. ¡Le Chimeso’ jach ma’ ki’i’!

##
Le Kaaxo’ se’enaji, se’enaji tak ka béeychaj u jóok’ol le Chimes tu chíimo’. Le xnook’olo’obo’ na’ako’ob séeba’an ti’ junkúul che’ uti’al u ta’akikuba’ob ti’ le Kaaxo.

##
Líik’ul le k’iin je’elo le Kaaxo’ob yéetel le Chimeso’obo’ ma’atan u biskuba’ob.

##
* License: [CC-BY]
* Text: Winny Asara
* Illustration: Magriet Brink
* Translation: Josué Vicente Balam Ojeda, José Alonso Cahun Sánchez, Emmanuel Jiménez Calix
* Language: yua
